# Viikkoraportti 6
Tällä viikolla sain viimeinkin Crookin algoritmin valmiiksi. Dokumentaatio ja yksikkötestit laahaavat tässä vaiheessa hieman perässä, mutta tulevat vielä.

Crookin algon kanssa tapahtui läpimurto viime viikolla. Olin paininut jonkin verran Crookin "ennakoivien sarjojen" (engl. preemptive set) kanssa, mutta tilanne ratkesi soveltamalla Dijkstran algoritmilla.

Nyt algoritmi ratkoo sudokuja ja vieläpä vauhdilla. Helpoimmilla sudokuilla Crookin algo on yhtä nopea tai ehkä jopa hitaampi kuin backtracking, mutta vaikeilla sudokuilla ratkaisuaika tippuu kymmenesosaan.

Tällä viikolla olen oppinut taas vähän koodin testattavuuden merkityksestä, yleisesti testien arvosta ja suurien projektien debugauksen haasteista. Tänään ratkoin yhtä bugia useamman tunnin ajan.

Aikaa käytin tällä viikolla noin kuusi tuntia.
