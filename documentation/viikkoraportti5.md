# Viikkoraportti 5

5.10.2018
Viikko on ollut vaikea niin fyysisesti kuin henkisesti. En ole paljoa ehtinyt kouluhommia väsätä, mutta yritin tänään vielä saada kasaan mahdollisimman koherentin palautuksen.

Crookin algoritmissä on tullut vastaan merkittävä hidaste. Niin sanottujen "ennakoivien kokoelmien" (preemptive set) löytäminen on yllättävän haastavaa. Tehtävä, joka on ihmiselle lähestulkoon triviaali ei sitä enää olekaan tietokoneelle.

Olen toteuttanut hieman uusia tietorakenteita, nimittäin kaksi erilaista listaa. Yksi geneerisempi, järjestämätön lista, sekä toinen, kokonaislukuja varten luotu uniikkeja numeroita poistava lista, joka on myös järjestetty.

Tuntuu, että tällä kertaa jäi vähän kesken viimeinen committi, mutta huomasin väsymystilan olevan sen verran intensiivinen, etten uskaltanut enää väkisin kirjoittaa koodia. Sen mitä olen oppinut kurssin aikana, on että hitaasti hyvä tulee. Mitä enemmän käyttää aikaa koodin miettimiseen suhteessa kirjoittamiseen, sitä parempilaatuista siitä tulee.

Vaikka saatan kuulostaa vähättelevältä omaa työpanostani kohtaan, haluaisin painottaa, että työtä kuitenkin on tehty usean tunnin edestä. Koodia on tullut lisää satoja rivejä ja testejä myös jonkin verran.

Ehkä ensi viikolla sitten menee paremmin.
