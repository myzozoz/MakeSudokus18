# Viikkoraportti 7
Kello on vähän vaille neljä aamuyöllä paikallista aikaa. Istun tällä hetkellä Kiotossa pimeässä hotellihuoneessa kymmenpäiväisellä japaninmatkalla. Viimeistä viikkoa varten olen lähinnä kirjoittanut dokumentaatiota ja testejä. Tällä hetkellä näyttäisi, että kaikki vaadittu löytyy. Kohensin kyllä myös käyttöliittymää ja Crookin algoritmia, joten ei voi sanoa, etteikö edistystä olisi tapahtunut myös itse ohjelman koodin puolella.

Olen hieman pettynyt, sillä ohjelmastani jäi uupumaan dancing linksin implementaatio. Crookin algoritmin toteutus vei yksinkertaisesti liikaa aikaa, että olisin sitä enää saanut mahdutettua projektiin. Tyydyin sen sijaan käyttämään lopun ajan sen ohjelman hiomiseen, minkä sain kasaan. Tiesin jo ennen kurssin alkua, että olisin viimeisen viikon ulkomailla, mutta en ajatellut sen häiritsevän. Mutta sitten eteen tulikin muutto, sairaus ja yleisesti elämä, mikä kavensi entisestään vähäistä aikaa, mitä minulla oli kurssille antaa.

Olen silti tyytyväinen työni tulokseen. Tuntuu, että sain sen valmiiksi, mitä lähdinkin tekemään: sudokuratkojan. Koen taas oppineeni runsaasti ohjelmoinnista, mikä tuntuu tyydyttävältä. Tämä oli myös ensimmäinen kerta, kun yritin itse toteuttaa mitään hienompaa algoritmia, joten olen tyytyväinen, että sekin toimi. Olen etenkin ylpeä Crookin algoritmissa käyttämästäni tavasta löytää ennakoivia sarjoja, vaikka siihen varmaan löytyisikin tehokkaampi.

Jos löydän jossain vaiheessa aikaa, jatkaisin mielelläni projektia. Mutta pahoin pelkään, että tämä on viimeinen kerta, kun löydän aikaa koskea tähän koodiin. Mutta eipä sitä tiedä. Loppupalautukseen olen käyttänyt noin 9 tuntia aikaa.

Kiitos hyvästä kurssista!
