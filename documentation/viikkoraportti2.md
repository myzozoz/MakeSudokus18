# Viikkoraportti 2

11.9.2018
Viikko 2. Miehistön moraali on alhaalla, sillä vaikka työtä tehtiin ohjeistuksen mukaan, jätti kapteeni lopulta pushaamatta masteriin ja tehty ykkösviikon työ valui hukkaan. Miehistön mielialaa ei edelleenkään paranna se, että sen sijaan, että oltaisiin vihdoinkin päästy kirjoittamaan sitä koodia, on keskitytty sen sijaan lukemaan dokumentaatiota JavaFX:stä. Onhan siitä kuitenkin aikaa, kun on väännetty mitään GUI:ta Javalla. Sen lisäksi on tullut pohdittua ohjelman yleistä rakennetta.

Olen pohtinut, onko järkeä tehdä käliä ennen logiikkaa, mutta totuus on, että tekstikäyttöisellä liittymällä on hieman ankeata tutkailla kaksiulotteisia numeromatriiseja. Virallinen viikon 2 tavoite onkin nyt tunkata käli ykkösellä kuntoon, sisältäen jotakuinkin seuraavat asiat:
- Päävalikko, vaikka se ei oikeastaan tekisikään mitään. Onhan helpompaa jälkeenpäin muokata valikkoa, kuin muokata koko ohjelman kulkua.
- 9x9 ruudukko, jossa näkyy luvut. 3x3 -segmenttien rajat näkyvät vahvistettuna.
- Ruudukkoon voi lisätä numeroita.

Tämän alustavan kälin lisäksi on tavoitteena ohjelmoida ohjelman runkoa hieman, kuten esimerkiksi sen lisäksi, että ruudukkoon piirtyy numeroita, tulisi ohjelman olla tietoinen numeroista. Sen kannattaisi myös olla tietoinen onko peli läpäistyssä tilassa vai ei.
